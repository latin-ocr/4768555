vel quae summa sententia quodve thema propositum, uno verbo, quae vera sit carmi·
nis-indoles ac natura. Haec omnia si quis distincte atque accurate proposuerit, id
efficiet, utne nimis dubia videatur opinio de his rebus, nec nimius dissuasus sit

vel nimia discrepantia talium interpretum.
Verum enimvero non solum hi interpretes saepe mirum quantum inter se dissen-

t-iunt, sed etiam alii viri doctissimi conqueruntur de nimia difficultate ex hoc illove
carmine commodum sensum eliciendi, et fatentur, se in- constituenda carminis idea

sibi ipsos satisfacere non potuisse.
Quod quum accideret et Peerlkampio,⁸‘) viro doctissimo, qui Horatium jam a

‘) Peerlkampio‚ viro non solum acutissimi ingenii subtilissimique judicii, sed etiam, qnod
hisssvirtutibus accedit maximum decus, eximiae temperantiae atque amabilissimae modestiae, non reperio,
quibus verbis satis dignis utar ad significandum, quanti eum faciam. lnde enim ab eo tempore, quo
in praefatione vel potius dedicatione Operi absolutissimo praemissa cognovi, quantam, quam inde·
fessam ac perpetuam operam non solum, quod raro fit, huic uni scriptori, sed etiam, quod rarius lieri
solet, uni studio ejusdem scriptoris navaverit, quam insignem inierit consuetudinem cum omni poetae
oratione, quam diu sibi diffisus sit, quas auctoritates virorum in arte critica celeberrimorum conqui-
εἰναι-ὴ, quantam diligentiam et assiduitatem in colligendis gravissimis validissimisque suarum conjec-
turarum argumentis adhibuerit, quam caute in hac lubrica via ingressus undique circumspexerit, ne
vestigiis nisi certissimis insisteret, quoties denique in illum nonum Horatii annum opus Horatianum
presserit, tanta mea fuit veneratio viri summe Venerandi tantaque admiratio Viri doctissimi atque
humanissimi, vut nihil aegrius tulerim, quam quod is vir, quem summo amore amplectendum atque
promta fiducia salutandum fuisse censueram ‚ hic illic non tanti aestimari vidi, quanti certe propter illas
virtutes meretur. Cujus rei causas aequiores iniquioresque animadvertisse mihi videor. Illarum altera
haec est, quod omnes libentius sibi quidquam novi dari vel antiqui conservari, quam abripi et tolli
vident quae diu* cara fuerunt, ita ut eum, qui illud fecerit, potius restitutorem ac sospitatorem, qui hoc
ausus fuerit, destructorem nominent. Altera causa est, quod ipse auctor, quum non singula loca sin-
gulis temporibus suspecta ostenderet, ubi facilius huic illive rem suam persuasisset, sed totum opus ita
recensitum ut perfectum absolutumque proponeret, uno quasi ictu nimium dedit, quam cui accuratius
in omnibus singulis partibus examinando multi. statim pares esse possent. Viderunt enim recte, tantis
studiis totque argumentis gravissimis et acutissimis non decere quidquam aliud opponere, nisi aeque
magna studia atque argumenta ejusdem ponderis atque acuminis3 hoc autem esse tanti laboris tamque
diuturni studii, quanto suscipiendo paucissimis satis otii datum sit. Quam largam enim ille materiam
praebuit accuratius examinandi de latinitate falso aut merito suspecta, quam largiorem investigandi
de legibus, quibus , quid Horatio dignum, quid indignum sit, constituatur. Aequissimum igitur erit,
ut non dubitemus fateri, neque probare, neque improbare nos posse ejus ingeniosissimas conjecturas,
priusquam eas justa lance pensitaverimus. Minime autem decet, praepropera dubitandi libidine animum
ab eo abalienare, vel uno verbo citius dicto quam probato iniquius judicium ferre. Quid enim est,
quod dicunt Horatium ab eo mutilatum et magna parte carminum privatum esse‘! Non enim ita gras·
satus est Vir modestissimus contra suum Horatium, ut subito ejiceret vel perderet locos illos suspicaces,
sed tantum notavit. Sed hoc sapienter vidit, etiam oculis subveniendum esse ita, ut spurii loci obliquis
typis expressi iam quasi suspectum vultum prae se ferentes se ipsi prodant. Melius fortasse Juxta se
ponerentur duo textus, quorum alter esset receptus, alter emendatus. Quid denique est, quod multi
tenaciores in fide Mstt. veterum auctoritati habenda timent, nc hac ita concussa omnia labantur ac
mox nullum plane fundamentum, cui tuto insistas, relictum siti Nonne, quando dubium se ostenderit
fundamentum, eo accuratius investigandum erit, ubi recte confidere possis, ubi nequeas? An sapientis

