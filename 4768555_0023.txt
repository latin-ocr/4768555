15

 

praeterquam quod et ipsos oportet natos esse, i. e. ingenii alacrioris et ferocioris vi
praeditos ,· tamen et facti recte dici poterunt, quippe qui ad illam a natura acceptam
indolem afferant etiam doctrinam atque eruditionem et studii industriam. artisque
diligentiam, ita ut sibi semper certi cujusdam consilii quod sequantur sint conscii,
atque ad id totius carminis artem accommodent. Ad hujus autem generis poetas Horatium
retulerim. Si quisquam alius, hic poeta f uit, quia poeta esse voluit, sive se poetam
et fecit et ubique se poetam praestare studuit. Quare non solum ‘in multis carminibus
hano ipsam materiam tractat, sed etiam omnibus ita subjectam habet, ut ubique signi-
ficare videatur, eum tantummodo qui sit· poeta sic sentire, cernere, cogitare, sperare,
judicare,'suadere, jubere, adhortari, docere, consolari, vaticinari. Poetam autem
esse ipsi erat facere omnia illa recte vel potius optime i. e. perfecte, quantum
id ab hominis sapientia ac temperantia et moderatione fieri possit. Posset etiam
aliis verbis dici, poetam Horatio visum fuisse tantummodo eum qui praeceptorem ac
doctorem se praestaret aequalium suorum, atque iis auctor esset consiliorum in omnium
rerum conditionibus sapientissimorum, optimorum, utilissimorum. Propterea solebat
intentus esse omnibus rebus, quaecunque gravioris momenti fierent, et observare,
num prodesse et delectare posset poeseos lumine illis rebus accenso. Quod initio
quidem ita factum esse scimus, ut, quum sibi ipse nondum satis confideret ad
cogitationes suopte ingenio concipiendas, eas potissimum res tractaret, quibus
quac sententiarum vel dictionum genera ex graecis carminibus ipsius animo ob-
versabantur facillime accomodari posse intellexerat, donec paulatim summa diligentia
exercitatior factus quasi magis vel proprio Marte vel fautrice Minerva sua sensa et
cogitata suis verbis exponere auderet. Ex his omnibus causis recte judicabimus,
Horatium nullum carmen nisi occasione aliqua vel oblata vel arrepta composuisse,
quam quidem, licet -non ubique aperte proposita sit, sed potius hic illic obtecta
ac quasi abscondsta lateat, tamen, si recte quaesiveris, plerumque invenies.
Hac autem occasione recte inventa etiam consilium primarium atque ideam summam
facilius investigare poterimus. Sed requiritur ad hoc negotium rite facessendum non
solum animus ad hanc rem maxime intentus et praecipue aequabilior >omnium ingenii
animique virium consensus, sed etiam tempus huic meditationi opportunum otio facilius
oblatum quam negotio, quo alterum post alterum carmen quasi uno tenore legendum
tractandumque tibi sumpseris. Quamvis enim omnia carmina omnino ejusdem sint
generis, lyrici dico, tamen, quum singula poeta alia occasione oblata alio quo-
dam animi affectu impulsus composuerit, aliudque alio tempore alii personae alio
consilio destinaverit, tam varii ac multiplicis generis sunt, ut ne simillima quidem
plane eadem sint, sed unumquodque pro suo tempore, consilio, occasione habeat suum
animi affectum, dictionis colorem, elocutionis genus, ideoque etiam postulet suam ex-

plicandi· viam ac rationem.
Jam quum nostrum carmen ad ea pertineat, de cujus occasione ac consilio aeque

ac de persona, quam poeta alloquitur, nobis aliunde nihil constare dicunt interpretes,
ineo explicando hanc maxime legem observandam esse arbitror, qua quivis scriptor

