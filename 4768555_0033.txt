25

 

quod homo ejusdem nominis jam apud Propertium et adhuc apud Horatium vitiosis
moribus est. Quod qui bene reputaverit, facile intelliget, tantum abesse, ⁷ut illa
morum diversitate impediamur quominus‘concludamus‚ eundem hominem sig-
nificari in utroque carmine, ut hac morum similitudine fortius impellamur ad
id ipsum concludendum. Cui conclusioni fides accedet, si iis, quae a Propertio ut
prius gesta exponuntur, ea, quae postea ab Horatio descripta legimus, non repug-
nare, sed potius optime convenire ac consentanea esse viderimus.

Videmus autem Postumum apud Propertium adhuc ita avarum, ut non solum belli
marisque periculis se temere exponat, sed etiam uxorem, ut videtur, tenerrimae
aetatis ac nuperrime in ,matrimonium ductam (cf. v. 1⁵7 „puella“) crudeliter negligat
atque imprudenter in urbe, luxuriae magistra (v- 17—— 18), certe periculis illecebra-
rum expositam relinquat.

Jam cogites tibi, hunc Postumum vel opprobrio illo tactum vel periculis, quibus
teneram ac juvenilem uxorem exposuerit, summis permotum mox rediisse atque illos
quidem mores a poeta reprehensos emendasse. Quo facto non mirum tibi videbitur,
quod apud Horatium non amplius ita avarus est, ut propter nimium rem suam augendi
studium se exponat maximis belli marisque periculis, sed hunc modum imposuit
avaritiae, ut jam se contineat intra certos fines, et lucro ex agricultura faciendo
contentus sit. Nec mirum est, quod, quern Propertius docet terque quaterque in casta
Galla felicem fuisse ante discessum, ei reduci facto uxor ita placet, ut, si eam ali-
quando relinquendam fore audiverit, id aegre laturus esse videatur.

Sed quae esse solet hominnm perversorum natura, ut, dum pauca ac minora vitia
emendare student, incidant in plura ac majora, idem accidit Postumo, cujus quae nova
vitia ab Horatio castiganda fuerint, supra vidimus.

jam igitur re subtilius ac magis enucleate exposita etiam distinctius dici poterit,
Horatianum Postumum non eundem quidem esse ac Propertianum‚ quatenus quibusdam
in rebus jam alius est redditus ideoque non amplius plane idem est, qualis apud Pro·
pertium fuit3 sed tamen, licet mutatus sit quod attinet ad alios mores assumptos,
illo eodem Postumi nomine ab utroque poeta significari eandem personam sive
eundem hominem.

Atque hoc mox magis probatum videbimus hac re, quod, licet in utroque carmine
de aliis rebus ac moribus ejusdem hominis agatur, tamen uterque poeta suum carmen
eodem consilio composuit, eique similem externam et internam formam poe-
ticam induit. Jam enim Propertius formis Temporis Futuri tam multis locis (v. 8.
9. 17. 19-23. 38.) utitur, ut hic quoque praevaleat vaticinatio. ltem jam Proper·
tius elegiam suam potius ut poetice fictam divulgasse, quam ad ipsum Postumum
tanquam amicum misisse credendus est. Nemo enim ad amicum scribet, qualia v.
5-,-6 leguntur: „Si fas est, omnes pariter pereatis avari“ et v. ’7 „vesane“ etc.
Neque Propertius ullo loco per totam elegiam Postumum allocutus est amici nomine.
ltaque videtur alienior ab eo fuisse, quam Horatius, a quo certe ironico sensu Pos-

tumum amicum appellari vidimus. 4

