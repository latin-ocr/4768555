28

 

tam similia sint, ut nemo dubitari possit, quin idem homo in utraque tabula depictus
sit, sed ut diversitates in fronte, oculorum obtutu, oris et vultus habitu atque colore
expressae aperte doceant, qua alia facie idem homo fuerit alio ‘tempore-

Qua quidem carmin um comparatione cum picturis facta deducor ad id quoque in-
quirendum, num hi pictores sua sponte, an alio vel monitore vel cupiente imaginem
pinxisse videantur. Nec mihi displicet, si quis ex ea indole elegiae Propertianae‚
qua maxime Aeliae Gallae sollicitudines, curae, desideria, fides denique omni asse·
vetatione Postumo affirmata expressa sunt, conjicere velit, Propertium elegiam suam
composuisse, ut uxori id cupienti gratificaretur, idque eo consilio, ut Postumus fortius
permoveretur ad reditum. Sic ferimur et ad causam quasi primam atque etiam
magis remotam, quam quae occasio est, et ad extremum poetae consilium, unde tandem
simul dilucidius cognoscitur, cur hic poeta mollius et flebilius genus elegiacum elegerit.

Ex indole autem carminis Horatiani, cui gravius atque acerbius genus lyricum,
quo poeta usus est, maxime videtur accommodatum, conjiciemus, ab iis amicis, qui
aegre ferebant mores perversos Postumi non solum avari ac sordidi, sed etiam summis
ac divitibus viris importunius ac molestius se oflerentis, excitatum 'esse poetam ad
Postumum ideo castigandum, ut intelligeret, suas simulationes ac dissimulationes

caeteris satis cognitas esse.
Atque hic tandem locus est, ubi facile concedam, Horatium certe ex toto carmine

vere hoe concludendum reliquisse Postumo, vel potius eum tacite coegisse, ut sibi
cogitet, poetam vel monuisse illud: „Nosce te ipsum,“ vel docuisse, quomodo casti·
gari mereatur homo malorum ac perversorum morum, vel hoc dixisse: Nisi mox iterum
pariter, vel proxima occasione etiam acerbius castigari volueris, emenda atque corrige
vitia tua. Sin aliis loci communes ita placent, ut nunqnam non illud „Fabula docet“
adesse velint, quid obstat, quominus hi existiment, omnibus proponi hoc vitae prae-
ceptum: „Qui sic castigari nolit, ne sit talis, qualis Postumus fuit.“

