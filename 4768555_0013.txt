5

eum prohibuit, quominus, quid sibi visum sit de cujusvis carminis indole ac natura, nobis
exponeret. Id enim forsitan nobis non reticuisset, nisi haud dubie interpolationem
solam et attulisse difficultatem intellectus et impedivissc consensum interpretum sibi
persuasum haberet indeque sperasset, emendationem solam allaturam esse recte intel-
ligendi necessitatem et impedituram dissensum interpretum. Sed quemadmodum versus
spurii genuinis intermixti, nisi forte nimis inepti sunt, nontam consensum interpretum
impediunt, quam falsam tantum sententiam i. e. aliam, quam quae vere a poeta propo-
sita est, praebent, ita etiam carminis emendatio non tam dissensum impedit vel tollit,
quam facit tantum, ut nunc vera sententia inveniri possit; ut autem vere inveniatur,
nondum efficit.

Quare etiamnunc non minus in genuinis quam in emendatis carminibus et est et erit
illa interpretum discrepantia. lterum igitur causa hujus rei eo consilio investiganda
est, ut cognoscatur, num forte causa inventa etiam novam viam monstret, qua hae in-
commoditates minui possint. Ad causam autem inveniendam jam nobis ita concluden-
dum esse apparet, ut dieamus2 quum culpa non amplius sit in textu carminum, quippe
qui olim quidem corruptus, nunc autem emendatus sit, culpam ,jam positam esse non
posse nisi aut in poeta, autin interprete, aut in utroque. Atque res vere ita se babet.
Namque Peerlkampius recte quidem et negat Horatium obscure scripsisse et noluit
interpretes doctissimos inscitiae vel ignorantiae incusare3 sed si et illam omnis poeseos
indolem, et variam illam omnium bominum carmina legentium et explicantium naturam
reputaverit, facilius, arbitror, concedet, partim ipsam carminis et aliena lingua scripti
et res nimium remotas exponentis naturam quasdam obscuritates afferre, partim ipsos
interpretes, etiamsi sint doctissimi, tamen multa alia culparum genera admittere posse,
qualia sunt negligentia, incuria, subitaria cogitatio, praetermissio, error, eruditio
denique forsitan ad omnia alia doctrinae genera aptior, quam ad summam carminis
sententiam et poeticam indolem exponendam.

Jam vero carmen ll, 14 mihi tractandum sumpsi. Illud in iis est, quae Peerlkam-
pius genuina esse censuit. Cujus carminis vera sententia si nondum inventa esse vide-
bitur, causa vel in interpretum culpa, vel in ipsa dictionis latinae et poeticae natura
quaerenda erit.

Primum igitur iis, quae interpretes peccavisse videantur, expositis arbitror facilius
intelligi posse, qua via ingrediendum sit ad carmen recte et intelligendum et expli-
candum. Quare jam recenseam argumenta in iis editionibus carminum proposita, quae
-mihi in promptu fuerunt.

Brevissima quasi argumenta sunt vetustissimae illae inscriptiones, quas e Braun-
hardi editione refero. lbi est inscriptio Mentelii „de brevitate vita e.“ Eadem est
Landini in commentariis editioni Basileensi a. 1555 additis, et Cod. Goth„ qui habet
„de brevi vita.“ Hic igitur ratio habita est unius illius vocis, qua v. 24 dominus
brevis vocatur, neque ejus recte intellectae. Nam etiamsi concedamus, dominum hoc
loco brevem dici simili sensu, quo 11, 13, 3 rosa brevis et 1, 36, 16 lilium breve dicitur,
tamen non plane eodem sensu videtur dominus appellari posse brevis. llli enim flores
recte dicuntur breves, quatenus non diu fuerunt, vel quatenus tempus, per quod florent,

,t

