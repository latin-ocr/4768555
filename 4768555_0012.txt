4

 

puero amatum in succum et sangninem vertisse atque ut digitos novisse sibi vide·
batur, causas hujus rei accuratius investigare coepit, et quum illas difficultates
neque ex obscuritate scriptoris, (quam enim polite atque eleganter scribere solitus sit,
n'on solum ex ipsius ore audimus, sed etiam in sermonibus et epistolis probatum
videmus), neque ex interpretum inscitia, neque ex varietate lectionis profectas esse posse
intellexisset, deductus est eo, ut suspicaretur, carmina multis locis interpolata esse.
Itaque quum versibus spuriis sagaciter et diligenter investigatis rem suae exspectationi
ita respondere videret, ut sententia fieret perspicua et melior, atque oratio magis
latina, negotium feliciter inchoatum persecutus est per omnes quinque libros carmi-
num, atque postquam diu editionem distulit, donec sibi satis persuasum haberet, se
omnia loca genuina intacta reliquisse, omnia adulterina deprehendisse, tandem car-
mina ita recensita additis notis maximae doctrinae ac sagacitatis, quibus causas
suspicionis exponeret, Harlemi a. MDCCCXXXW· edidit. Quo plus autem et utilitatis et
voluptatis ex hoc opere summi studii atque egregiae diligentiae concepi, quod grato
animo profiteri mihi religioni est, eo magis dolui, eum substitisse in hoc negotio
facessendo, nec progressum esse ad eum finem, cujus ipsius causa hoc omne opus
utilissimum susceperat, i. e. ad eam carminis cujusque sive pro genuino declarati sive
emendati indolem ac naturam definiendam vel summam ejus sententiam exponendam,
in qua quivis sapienter carmen legens ita acquiescere possit, ut non amplius conqueri
debeat de tanta interpretationum discrepantia. Nimirum omisit hoc V. D. propterea,
quod, quum omnem ejus sententiae, quae a poeta ipso proposita cogitari possit, inve-
niendae difficultatem ex interpolationibus, quibus carmina corrupta essent, nasci putaret,
spem subito concepit, fore, ut, dummodo omnibus locis adulterinis ac spuriis subla-
tis carmina tandem pura atque genuina facta fuerint, etiam sententia ita dilucida fiat,
nt per se recte intelligi et possit et debeat. ltaque Horatium emendare maluit quam
vulgari modo explicare, quippe qua explicatione emendatus Horatius non amplius
egeat. Quod cnr ita judicaverit, his verbis pag. XXIV exponit: „Si Horatius tam
obscure et negligenter scripsit, ut centeni homines eruditi sententiam carminis et sin-
gulorum versuum probabiliter explicare non potuerint, legi non dignus est.“

Sed quamquam, quod illa conclusione facta deductus est ad spuria loca investi-
ganda, vehementer gavisi sumus, tamen non potuimus non dolere, quod nimia illa
illa fiducia et in Horatio dilucide scribente, et in interpretibus doctissimis posita

est, quietis causa tantae socordiae se dare, ut nescire velis, quibus incertis, putrefactis fragilibusque
fundamentis insistas‘! Fac autem, quemadmodum id jam in multis aliis operibus vel operum partibug
demonstrari potuit, etiam hic aliquando rem eo posse deduci, ut de spuriis locis interjectis-nulla
dubitatio relinquatur, nonne vel dimidia pars carminum puro sermone latino, dictionis elegantia,
sententiarum dignitate, perspicuitate, venustate insignium pluris facienda erit, quam copia duplo
major carminum latinitatis barbarie, dictionis inconcinnitate, sententiarum humilitate, obscuritate,
perversitate inquinatorum! Nostra enim plurimum interesse debet, ut auctores veteres habeamus
purissimos, ne pro aptis inepta, pro veris falsa, pro rectis prava, pro bonis mala doceamus.

 

